# Cose su cui riflettere

Ci sono dei problemi aperti in economia e finanza che sicuramente necessitano di studio approfondito per essere affrontati.
Ce ne sono altri invece che ci riguardano tutti molto direttamente per il solo fatto di essere cittadini di una qualche nazione.
In questo caso specifico, in questa pagina, si farà riferimento allo stato Italiano.

# Il bollo auto

- [è una imposta di proprietà (non una tassa)](https://www.dequo.it/articoli/differenza-tra-tassa-automobilistica-e-tassa-di-circolazione)
    - [tasse vs imposte, tributi, contributi coattivi e non](https://www.laleggepertutti.it/459577_che-differenza-ce-tra-imposte-e-tasse)
- non è nemmeno una imposta sulla circolazione [05 aprile 2023, non sia mai che questa cosa cambi]
- ogni regione gestisce il controllo di questa imposta in modo diverso

Personalmente, se non uso la macchina mi dimentico della sua esistenza e mi dimentico di pagare il bollo e questo porta a situazioni dove mi trigghero. Ed è un bene triggherarsi perché le emozioni se gestite bene possono portare a tante belle riflessioni.

La prima domanda che mi sono fatto è stata:

> Ma perché non mi hanno avvertito?

Il controllo su chi non ha pagato è una cosa strana, leggendo in giro si legge di tutto: da chi dice che i controlli vengono fatti in modo tempestivo e chi dice che sono 7 anni che non paga il bollo e non è accaduto nulla (almeno fino a quel momento, immagino che per le società di recupero crediti questi sono oro). Immagino anche ci siano dei controlli fatti a campione ogni tot tempo... Ma questo non risponde alla domanda: perché non mi hanno avvertito?

Qualcuno potrebbe dire "che è tua responsabilità" pagare le tasse e che non c'è bisogno di un'autorità superiore che te lo ricordi.
Falso. Vivo all'interno di una società con molte autorità superiori alla mia, è semplicemente buon senso ricordare alle persone i loro doveri in modo resiliente, è necessario costruire fiducia tra il sistema e le persone (per poi finire come la Cin-NOOOOOOOOOOO ma chi dice queste coseee).
Senza tener conto che molti decantano il fatto che l'agenzia delle entrate ha già dei sistemi automatici per verificare il mancato pagamento. Ora, qui capisco che forse c'è un blocco, nel senso, effettivamente il ruolo dell'agenzia delle entrate è controllare il mancato pagamento, mentre non rientra nelle loro responsabilità avvertire dello stesso prima della data di scadenza.
Ma se uno non è completamente scemo capisce che questo squilibrio di responsabilità e potere porta al meccanismo psicologico del bastone, ovvero del rinforzo negativo. Il fatto è che in questo caso basta così poco per evitare questo meccanisco che fa sembrare tutta questa storia una barzelletta.

> Ok, ma a che serve questa imposta?

Come una "tassa" del medioevo: a portare introiti nelle finanze pubbliche. Nulla di più. Ora, non so come le cose cambino da regione a regione ma sicuro cambiano da stato a stato. Alcuni stati hanno il bollo in base al consumo del mezzo: più il mezzo consuma, più il bollo costa e solo questa cosa fa felici tutti (la maggior parte [di quelli che fanno casino]) in questo periodo.
In Italia l’importo da pagare viene calcolato sulla base del tariffario previsto in ogni Regione.

> Ok, non ho pagato e ora?

Ho un amico che ha lavorato per una società recupero crediti che conosce bene quanto tempo passa prima che arrivi un controllo, o una sanzione, nella mia regione. Sono ancora in tempo per pagare.

> Come cambierei il funzionamento di questa imposta?

Immagino che ci siano delle regioni, o anche tutte, che già hanno il meccanismo configurato in questo modo, se così non fosse, ecco cosa ho pensato:

- lo so che è una imposta ma... Dovrebbe essere pagata solo se l'auto effettivamente si usa, ci sono già i controlli automatici con le telecamere che sono un ottimo rinforzo negativo lol
    - è vero che `sono considerati in circolazione anche i veicoli in sosta su strade di uso pubblico o su aree a queste equiparate`
        - [fonte](https://duckduckgo.com/?q=%22sono+considerati+in+circolazione+anche+i+veicoli+in+sosta+su+strade+di+uso+pubblico+o+su+aree+a+queste+equiparate%22), quindi evitate almeno di non avere l'assicurazione
- imposta collegata alle dimensioni del mezzo: più è grosso, più l'imposta è maggiorata
- stessa cosa per il consumo al litro: più consuma, più l'imposta è maggiorata
- numero di auto: più auto nel tuo nucleo familiare e più l'imposta dovrebbe essere maggiore (in % minore rispetto alle prime 2)
- numero di auto per proprietario: più auto possiede una persona a suo nome e più l'imposta dovrebbe essere maggiore
- mandare una email per ricordare della data di scadenza

